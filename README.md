# Projekts: Lietotājvārda/e-pasta un paroles piekļūšanas automatizācija

## Projekta uzdevums

Savās ikdienas gaitās esmu ievērojusi, ka bieži piemirstu paroli vai lietotājvārdu/e-pastu kādai konkrētai interneta adresei, kā rezultātā jāmeklē, kur to esmu pierakstījusi, vai jāizveido jauna. Tieši tāpēc izdomāju vedot programmu, kas atvieglos šo uzdevumu. Palaižot programmu lietotājam parādīsies četras iespējas, no kurām būs nepieciešams izvēlēties. Ar programmas palīdzību ir iespējams daudz ātrāk un vienkāršāk uzzināt konkrētas interneta vietnes lietotājvārdu/e-pastu un paroli. Programma sniedz iespēju arī izdzēst nevajadzīgas interneta adreses informāciju un pievienot jaunu. Šī programma turpina darboties ciklā, līdz tās lietotājs pats izlemj, ka vairs nevēlas turpināt darbu, lai nebūtu tā jāpalaiž katru reizi, kad vēlas veikt kādu darbību.  

## Izmantotās Python bibliotēkas un to iemesli:
Viena no izmantotajām bibliotēkām ir “pandas”. To izmantoju tabulas datu struktūrai (DataFrame) un darbībām ar datiem. Šī bibliotēka palīdz efektīvāk darboties ar datiem, lai tos pievienotu, izdzēstu vai apskatītu. 
Otra imantotā bibliotēka ir “openpyxl”.  Šo izmantoju, lai veiktu darbības Excel failā, jo tā palīdz lasīt un rakstīt datus.

## Programmatūras izmantošanas metodes:
Kad lietotājs palaiž programmu lietotājam tiek piedāvātas četras iespējas un tiek uzdots jautājums izvēlēties vienu no iespējām. Pirmā no iespējām ir uzzināt lietotājvārdu/e-pastu un paroli. Ja lietotājs ir izvēlējies šo, tad ierakstot “1” viņam liks ierakstīt konkrēto adresi, kurai vēlas uzzināt lietotājvārdu/e-pastu un paroli, kas arī tiks izvadīts pēc adreses ievadīšanas. Pēc tam atkārtoti parādīsies izvēles iespējas, un ja šajā reizē lietotājs izvēlas otro iespēju (2. Pievienot!), tad programma secīgi liks lietotājam ierakstīt konkrētās adreses nosaukumu, tās lietotājvārdu/e-pastu un paroli, un beigās pārādīsies teksts, ka tā ir veiksmīgi pievienota un atkal piedāvās izvēlēties kādu no iespējām. Ja lietotājs izvēlas trešo iespēju, tad programma liks ierakstīt adresi, kurai tiks izdzēsta pievienotā informācija un lietotājs saņems ziņojumu, ka tā ir veiksmīgi izdzēsta un atkal varēs apskatīt programmas piedāvātās iespējas. Izvēloties ceturto iespēju programma savu darbību pārtrauks. Lai programmu būtu parocīgāk izmantot, ja cilvēks, izvēlas pirmo izpēju un nejauši ieraksta nepareizu adresi tiek parādīts, ka šāda adrese neeksistē un programma sākas no jauna, taču, ja lietotājs uz pirmo jautājumu nejauši ir atbildējis ar ko citu, nevis izvēlējies kādu no piedāvātajām darbībām, tad programma izvada, ka šādas iespējas nav un arī šajā gadījumā programma sākas no jauna.
